# Judita i Greta Thunberg
Judita je djelo čiji je autor Marko Marulić. Taj ep koji je napisan u predrenesansi, i čija je izvorna tema iz starog zavjeta. Judita, junakinja u istoimenom djelu, je jako slična jednoj današnjoj junakinji, Greti Thunberg, Švedskoj aktivistici koja se bori protiv globalnog zatopljenja u 21. stoljeću. 

Greta Thunberg, dan nakon što u školi, s 15 godina, saznaje sve strahote koje globalno zatopljenje pruža, u kolovozu 2018., odlučuje sjediti ispred švedskog parlamenta u Stockholmu sa znakom na kojem piše _"Školski štrajk za klimu"_. Njena inicijativa je izrasla u globalni pokret mladih, "Fridays for Future", s tisućama sudionika diljem svijeta. Uskoro je postala i lice mladih za očuvanje okoliša i klimatsku pravdu. Organizira isključivo mirne prosvjede i koristi svoje riječi i intelekt, bez ikakve sile i mišića, dapače manja je od prosječne osobe. Isto tako druga junakinja, Judita, u pobjedi nad Holofernom ne koristi silu i mišiće već svoju inteligenciju kako bi njegove mane okrenula protiv samog Holoferna. Ideja djela Judite jest da svakoj vladavini dolazi kraj i da Hrvatska kao narod ostavi nadu da će i tiraniji Turaka doći kraj. Lik Judite u tom prenesenom značenju pobjeđuje Turke i oslobađa hrvatski narod. Greta Thunberg isto poboljšava stanje naroda, ali ne jedne države nego cijelog čovječanstva sa svojom bitkom protiv zlih korporacija i širenjem riječi o globalnom zatopljenju. 

Iako Judita i Greta Thunberg žive u različitim kulturama i razdobljima, jednako ostvaruju. Daju nadu da će svijet uskoro biti bolji.  
