Nakon pada Bosne pod osmansku vlast naglo je porastao broj izbjeglica koji su bježali na zapadni Jadran. Velik pad broja stanovnika zahvatio je i sav prostor od Drave do Jadrana. Dio stanovništva Osmanlije s odvodili u sužanjstvo, a dio se spašavao bijegom. Stanovnici su bježali jer su se bojali pogibije, pada u robljeništvo, razaranja i nesigurnog života pod tudom vlašću. Osim na zapadnoj obali Jadrana, izbjeglo je satnovništvo potražilo nove domove u najzapadnijim dijelovima hrvatskih zemalja, u zapadnoj Ugarskoj i na području Svetoga Rimskog Carstva. Iseljavanje hrvatskog stanovništva bilo je osobito izraženo u <u>drugoj polovici 15. i kasnije tijekom cijeloga 16. stoljeća</u>. Posljedice iseljavanja hrvatskog pućanstva vidljive su do danas. Potomci iseljenika potjeranih u vrijeme ratova s Osmanlijama i danas žive u Italiji (njihovi ostatci su danas **moliški Hrvati**), Mađarskoj, Slovačkoj i Austriji (**gradišćanski Hrvati**). Uz iseljavanje, nastupile su i promjene narodnosnog i vjerskog sastava stanovništva u hrvatskim zemljama.
Pojedini hrvatski plemići su usporedo s osmanskim osvajanjima <u>tijekom 16. stoljeća</u> kralju predavali svoje pogranične utvrde. <u>Sredinom 16. stoljeća</u> stvoren je sustav pograničnih protuosmanskih straža i utvrda s posadama koji se protezao od rijeke Drave do Jadranskoga mora. Taj sustav zovemo **Vojna krajina**. Na prostor Vojne krajine, ali i na druga opustošena hrvatska područja pristizali su brojni kršćani s prostora Osmanskog Carstva. Povijesni zapisi ih bilježe pod imenom **Vlasi**. Glavnina Vlaha doselila se <u>krajem 16. i početkom 17. stoljeća</u>. Bili su katoličke i pravoslavne vjere. Oni su u Osmanskom Carstvu počeli gubiti zasebni položaj, a smanjenjem povlastica opadala je njihova odanost Osmanlijama. Habsburgovci su im dali povlastice kojima im se jamčilo oslobođenje od svih nameta i radne obveze. Zauzvrat su ih zapovjednici po potrebi mogli pozivati u vojnu službu u utvrde Vojne krajine. Osmansko Carstvo je na pograničnom području uspostavilo pojas velikog broja utvrda iz kojih su napadali i osvajali hrvatske krajeve. Sustav sličan Vojnoj krajini postojao je i u mletačkoj Dalmaciji.

Vrlo slično [[Stvaranje Habsburškog Carstva i kriza Osmanskog Carstva - teritorijalne promjene krajem 17. stoljeća]]


![[20230613_211530.jpg]]