Nakon smrti kralja [[Ludovik I.]] Anžuvinca <u>1382. godine</u>, došlo je do višegodišnjeg sukoba oko prijestolja poznatog pod nazivom **protudvorski pokret**. Dio hrvatskih plemića borio se protiv snaga lojalnih Ludovikovoj kćeri [[Marija]] te na prijestolje nastojao dovesti Karla Dračkog. Marija se udala za [[Žigmund Luksemburški]], koji je postao hrvatski i ugarski kralj. Mnogi hrvatski plemići nisu bili zadovoljni njegovim izborom za kralja pa su kao kandidata izabrali sina Karla Dračkog, [[Ladislav Napuljski]]. No kada je vidio da neće moći preuzeti prijestolje, svoja prava na Dalmaciju je <u>1409.</u> prodao Mletačkoj Republici za 100.000 dukata. Glavni saveznik Ladislava Napuljskoga bio je bosanski velikaš Hrvoje Vukčić Hrvatinić. On je nakon Ladislavove prodaje prava na Dalmaciju i odustajanja od daljnje borbe za hrvatsku krunu doveo Osmanlije kao svoje saveznike u Bosnu. Tako su na hrvatskom prostoru Mlečani i Osmanlije postali važni čimbenici, čime je zapravo počeo proces prostornog razdvajanja hrvatskih zemalja.![[20230613_205237 1.jpg]]
