<u>Krajem 16. stoljeća</u> oslabila je osmanska napadačka moć, što je bilo vidljivo nakon što je <u>1593. godine</u> u **bitki kod Siska** osmanska vojska hametice potučena. Bila je to presudna pobjeda koja je označila prekretnicu u dotadašnjem ratovanju Hrvata s Osmanlijama. Time je daljnje širenje osmanske vlasti na hrvatskom prostoru zaustavljeno. Posljednji pokušaj posrnuloga osmanskog diva da povrati ugled i pokaže svoju moć odigrao se u <u>drugoj polovici 17. stoljeća</u>. Osmanlije su <u>1683. godine</u> s velikom vojskom pošli na Beč, no nisu ga uspjeli zauzeti. To je izazvalo velik protunapad [[Habsburgovci]] snaga. Kršćani koji su živjeli pod osmanskom vlašću počeli su samostalno dizati ustanke. Stanovnici sjeverne Dalmacije pobunili su se protiv osmanske vlasti, a pomagala ih je Mletačka Republika računajući da će s uspjehom ustanka proširiti svoje područje u Dalmaciji. I u Slavoniji je bio podignut velik ustanak. Prvo su bili oslobođeni krajevi uz rijeku Dravu oko Virovitice i Slatine. Nakon oslobođenja većeg dijela Ugarske bili su stvoreni uvjeti za jačanje djelatnosti za oslobođenje Slavonije. Tada su se Osmanlije povukli iz Osijeka i okolice. Osobito je bila **važna pobjeda narodne ustaničke vojske kod Požege**. Oslobođenjem posavskih prostora cijeli je slavonski prostor prestao biti dio Osmanskog Carstva, ali je izgubio četiri petine stanovništva. Ustanak kršćana protiv Osmanlija zahvatio je i prostore Like i Krbave. Iako su ta područja bila uspješno oslobođena od osmanske vlasti, ostale su trajne posljedice. U Lici i Krbavi preostala je živjeti samo dvadesetina od ukupnog broja nekadašnjih stanovnika.
Brojni kršćanski ustanci, oslobođenje hrvatskih područja i vojna djelovanja pridonijeli su sklapanju **mira u Srijemskim Karlovcima** <u>1699. godine</u>. Mirovnim je ugovorom bila određena granica između Habsburgovaca i Osmanskog Carstva. Habsburgovci su zadržali područja koja su zauzeli vojnim putem i koja su kršćani oslobodili ustancima (Lika, Krbava, dio Korduna, Banovina, Moslavina, Slavonija, Baranja i zapadni Srijem). Tada je prvi put ustanovljena točna granica između habsburških zemalja, Mletačke Republike i Osmanskog Carstva. Mletačka Republika je mirom u Srijemskim Karlovcima stekla prostore u širem zaleđu jadranskih gradova. Pod utjecajem tog mira **Pavao Ritter Vitezović** je <u>1700.</u> u Zagrebu objavio knjigu "**Oživjela Hrvatska**". U njoj je promicao ideju o jedinstvu svih hrvatskih zemalja u sklopu Habsburškog Carstva. Dodatno su oslobođeni hrvatski krajevi na sjeveru i jugu **Požarevačkim mirom** <u>1718. godine</u>.

Slično kao [[Stvaranje Habsburškog Carstva i kriza Osmanskog Carstva - teritorijalne promjene krajem 17. stoljeća]]

![[20230613_211922 1.jpg]]
![[20230613_212047.jpg]]
