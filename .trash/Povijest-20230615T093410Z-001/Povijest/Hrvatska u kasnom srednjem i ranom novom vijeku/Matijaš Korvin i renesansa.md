**Matijaš Korvin** vladao je u <u>drugoj polovici 15. stoljeća</u>, a bio je sin Ivana Hunjadija, proslavljenog vojskovođe u bojevima protiv Osmanlija. Kralj Matijaš nastojao je stvoriti državu s jakom kraljevskom vlašću, kojom bi se upravljalo iz jednoga središta. Imao je oslonac u sitnom plemstvu i sve snažnijem građanstvu. Jedna od glavnih značajki njegove vladavine bio je preustroj poreznog sustava koji je bio usmjeren protiv velikaša. Nakon Matijine smrti više nitko nije htio jaku kraljevsku vlast. Dolazak Bosne pod osmansku vlast <u>1463. godine</u> potaknuo je kralja Matijaša Korvina na stvaranje obrambenoga protuosmanskog sustava. S vojskom je zauzeo sjevernu Bosnu i ondje ustrojio tri oblasti koje su trebale postati dio vojnog uređenja za obranu hrvatskih i ugarskih zemalja. Taj je sustav obrane bio učinkovit za Matijaševa života, a potrajao je još nekoliko desetljeća.
Kralj je pokušao razviti kulturni i znanstveni života, što je prije svega bilo vidljivo u okupljanju brojnih humanističkih mislilaca koji su djelovali na kraljevskom dvoru u Budimu. U znanstvenoj i kulturnoj djelatnosti noj uz kraljevski dvor isticali su se mnogi Hrvati. Najpoznatiji su bili **Ivan Vitez od Sredne i Jan Panonac**. Hrvatski su humanistički književnici i znanstvenici dali doprinos razvoju europske pisane riječi i znanosti, što potvrđuje duboku ukorijenjenost europskih civilizacijskih tijekova na hrvatskom tlu.
<u>Na prijelazu iz 15. u 16. stoljeće</u> istočnojadransko područje upoznaje renesansne oblike u graditeljstvu, koji su se još miješali s gotičkim. Od graditelja je važan **Juraj Dalmatinac**, čija su djela razasuta duž istočne obale Jadrana. On je gradio dio dubrovačkih zidina, a počeo je graditi i **katedralu Sv. Jakova u Šibeniku**, najistaknutiji primjer mješovitoga gotičko-renesansnog načina gradnje. Najpoznatiji hrvatski renesansni slikar **Julije Klović** radio je vrsne minijature te bio vrlo cijenjen diljem zapadne Europe. Pod utjecajem humanizma i renesanse javljaju se djela pisana na hrvatskom jeziku, a prvi književnik koji je pisao hrvatskim jezikom bio je **Marko Marulić** iz Splita.

![[20230613_211208.jpg]]
