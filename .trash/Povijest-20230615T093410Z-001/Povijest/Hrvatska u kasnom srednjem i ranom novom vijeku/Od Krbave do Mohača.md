Osmanlije su <u>1493.</u> godine krenuli u pljačkaški napad do današnjih slovenskih zemalja, a na povratku su teško porazili hrvatsku vojsku koja ih je dočekala na **Krbavskom polju**. Tada su poginuli brojni plemići i drugi uglednici, a sam je ban zarobljen. Bio je to najteži poraz hrvatske vojske u ratovima s Osmanlijama koji je ukazao na vojnu snagu Osmanskog Carstva i obrambene slabosti Hrvatskoga Kraljevstva. Nakon smrti kralja Matijaša Korvina niže plemstvo nije željelo jaku kraljevstvu vlast. Plemstvo je za novoga kralja izabralo [[Vladislav II.]] iz dinastije [[Jagelovići]], koja je već vladala Poljskom i Češkom. Novi je kralj zbog novčanih teškoća postao ovisan o plemstvu, a k tome se i sustav protuosmanske obrane, koji je ustrojio Matijaš Korvin, postupno počeo raspadati. Nakon sjeverne Bosne Osmanlije su zauzeli važnu utvrdu Beograd, koju su nazivali "vratima Ugarske" i time otvorili put prema Podunavlju. Osmanska je vojska postupno osvajala južne hrvatske krajeve pa su se tako pod njezinom vlašću našli Blagaj, Knin, Skradin i Ostrovica. Velika osmanska vojska se u <u>kolovozu 1526.</u> godine sukobila s hrvatsko-ugarskim kraljem Ludovikom II. Jagelevićem. Došlo je do bitke na **Mohačkom polju**. Kršćanske su snage izgubile, a kralj se utopio u jednom potoku. Pogibijom kralja ugasila se srednjovjekovna ugarsko-hrvatska država.
Osmanlije su zauzeli Srijem i dio Slavonije. Osmansko Carstvo je u osvojenim dijelovima srednjovjekovnih hrvatskih i susjednih zemalja uspostavilo vlastiti društveno-gospodarski poredak. Katolici su, kao i drugi kršćani, morali plaćati visoke poreze, a mnogi od njih prelazili su na islam kako bi poboljšali društveni i gospodarski položaj. Prelazeći na novu vjeru prihvaćali su osmanske vrijednosti i običaje.

![[20230613_211208 1.jpg]]
![[20230613_211322.jpg]]
