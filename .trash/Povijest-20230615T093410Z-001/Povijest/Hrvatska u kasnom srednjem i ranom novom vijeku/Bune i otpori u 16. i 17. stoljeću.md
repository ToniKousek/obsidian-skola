U <u>prvoj polovici 16. stoljeća</u> hvarska je komuna bila najbogatija u mletačkoj Dalmaciji. Stanovništvo se dijelilo na plemiće i pučane, a svu su vlast imali plemići. Neki su se pučani obogatili, bili nezadovoljni vladavinom plemića te su podignuli **bunu na Hvaru** <u>1510. godine</u>. Bunu je predvodio bogati pučanin **Matij Ivanić**. Mletačke vlasti pokušale su biti posrednik između pučana i plemića. Kada u tome nisu imale uspjeha, a strahujući od širenja nemira na ostale dalmatinske komune, hvarsku je bunu mletačka vojska <u>1514. godine</u> ugušila u krvi. Nakon slamanja ustanka plemići su pučanima dopustili nadzor nad trošenjem novca hvarske komune te su otklonili izvore mogućih daljnjih sukoba. Potiskivanje seljaka (kmetova) iz trgovine i povećanje podavanja vlastelinima pogoršalo je položaj seljaka u <u>drugoj polovici 16 stoljeća</u>. To je postao osnovni uzrok brojnih buna, od kojih je najznačajnija **Seljačka buna** <u>1573. godine</u>. Glavno žarište bune nalazilo se na susedgradsko-stubičkom vlastelinstvu pokraj Zagreba, a poslije se buna proširila na današnji slovenski prostor i veći dio sjeverozapadne Hrvatske. Seljaci su željeli ukinuti sva feudalna podavanja te vlast plemstva. Ako bi ustanak uspio, mislili su u Zagrebu uspostaviti seljačku vladu. Ona bi ravnala prikupljanjem poreza i javnih podavanja te protuosmanskom obranom seljačke države. Vodeća osoba seljačke države trebao je postati **Ambroz Gubec** zvan i Matija, kojega su pobunjeni seljaci proglasili seljačkim kraljem. Seljaci su ustrojili svoju vojsku, koja je nakon početnih uspjeha na kraju bila poražena. Plemići koji su pobijedili, okrutno su kaznili seljake, a njihova vodu Gupca pogubili u Zagrebu. Nakon te zabilježen je niz buna i otpora hrvatskih seljaka tijekom <u>17. stoljeća</u>, naročito u Posavini i okolici Siska, no nijedna od njih nije poprimila takve razmjere kakve je imala Seljačka buna 1573. godine.

![[20230613_211647 1.jpg]]
![[20230613_211754.jpg]]
