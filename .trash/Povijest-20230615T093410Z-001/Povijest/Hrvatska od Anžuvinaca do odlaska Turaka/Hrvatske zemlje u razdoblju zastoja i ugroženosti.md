U <u>14. st.</u> hrvatskim je zemljama vladala obitelj **Anžuvinaca** koja je **Zadarskim mirom <u>1358.</u>** vratila od Mlečana ranije zauzeta područja Dalmacije i time pod vlašću jednog vladara objedinila sve hrvatske zemlje, osim Istre. U sukobima koji su izbili <u>krajem 14. i početkom 15. stoljeća</u> Dalmacija je ponovno prešla pod vlast Mletačke Republike, a hrvatske je zemlje počelo ugrožavati Osmansko Carstvo. Tijekom jednog od pljačkaških upada **<u>1493. godine</u> na Krbavskom polju** Osmanlije su porazili hrvatsku vojsku. Osmanski napadi su se i dalje nastavili. Velika osmanska vojska je <u>1526.</u> godine na **Mohačkom polju** porazila hrvatsko-ugarske snage te ubila kralja, čime se ugasila srednjovjekovna ugarsko-hrvatska država.
Premještanjem trgovačkih puteva sa Sredozemlja na Atlantski ocean počeli su opadati gospodarska snaga i politički utjecaj Dubrovačke i Mletačke Republike. U ratovima s Osmanskim Carstvom Mlečani su izgubili posjede na istočnom Sredozemlju pa je Dalmacija <u>od kraja 17. stoljeća</u> ostala jedino područje na kojem su Mlečani širili područje pod svojom vlašću. Na gospodarstvo Dalmacije nepovoljno su utjecale promjene trgovačkih puteva, ali i ratovi s Osmanskim Carstvom u kojima su mnogi ljudi pred Osmanlijama morali bježati u inozemstvo, gdje još žive njihovi potomci (npr. gradišćanski Hrvati).
Osmansko Carstvo je u osvojenim područjima uspostavilo vlastiti društveno-gospodarski poredak. Katolici su, kao i drugi kršćani, morali plaćati visoke poreze, a mnogi od njih prelazili su na islam kako bi poboljšali društveni i gospodarski položaj. Prelazeći na novu vjeru prihvaćali su osmanske vrijednosti i običaje.

![[Karta 17. Osmanski prodori i osvajanja u Hrvatskoj.jpg]]

![[20230613_215431.jpg]]
